Aplikacje konsolowe 1 (3_2023)

Termin: Dzisiaj
Aplikacja konsolowa
Korzystając z mechanizmów programowania obiektowego zaprojektuj część logiki systemu wirtualnej wypożyczalni filmów. Zaimplementuj aplikację zawierającą klasę o nazwie film z metodami get, set oraz inkrementuj.
Założenia klasy:
- Obiektowy język programowania zgodny z zainstalowanym na stanowisku egzaminacyjnym, jeden z: C++, C#, Java, Python.
- Klasa film zawiera dwa pola zawierające tytuł oraz liczbę wypożyczeń. Dla uproszczenia można przyjąć, że tytuł może mieć maksymalnie 20 znaków. Dostęp do obu pól ma jedynie klasa. W przypadku późniejszego rozszerzenia klasy, klasy potomne powinny również mieć dostęp do tych pól.
- Klasa film zawiera funkcjonalność:
- inicjalizację pól wartością pustą lub 0 w zależności od typu
- metodę ustawiającą tytuł (ang. setter)
- metodę pobierającą tytuł (ang. getter)
- metodę pobierającą liczbę wypożyczeń (ang. getter)
- bezargumentową metodę realizującą inkrementację pola przechowującego liczbę wypożyczeń. Metoda nie zwraca żadnej wartości
Założenia aplikacji:
- Inicjalizacja obiektu i wyświetlenie zawartości jego pól
- Test działania metody set, poprzez ustawienie dowolnej wartości dla pola obiektu,
- Test działania metody get, poprzez pobranie wartości z pola obiektu i wyświetlenie jej na ekranie
- Test metody inkrementacji pola przechowującego liczbę wypożyczeń zrealizowany w ten sposób, że wyświetlona jest wartość pola przed i po zastosowaniu metody
- Aplikacja powinna być zapisana czytelnie, z zachowaniem zasad czystego formatowania kodu, należy stosować znaczące nazwy pól i metod
